# Uitgestelde aandacht en informatica

**Anne van Harten** - TA-Help.me, Het Stedelijk Lyceum Enschede


Op het Stedelijk Lyceum in Enschede vragen leerlingen bij de Informatica les
niet om aandacht door hun hand op te steken, maar eerst via een online tool
([TA-Help.me](https://ta-help.me)). Hierdoor kunnen leerlingen doorwerken terwijl ze wachten, en is
de volgorde altijd eerlijk. Daarnaast wordt van hun gevraagd om vooraf de
vraag al kort samen te vatten. Met deze vorm van uitgestelde aandacht komen
veel voordelen kijken, zowel voor de leerlingen als voor de docent. De
leerlingen komen door hun vraag te parkeren namelijk niet in een wachtstand,
terwijl de docent de regie en rust in de les makkelijker kan bewaren. 

In deze sessie krijg je een inkijk hoe het kan helpen om een tool te gebruiken
om uitgestelde aandacht in de les toe te passen. Daarnaast krijg je ook nog
een blik op de toekomst naar een project waarmee we een prototype ontwikkelen
om dit online aspect nog meer te benutten (in samenwerking met NOLAI, TU
Eindhoven, het Stedelijk Lyceum en [TA-Help.me](https://ta-help.me)). Hiermee gaan we leerlingen
helpen hun vraag duidelijker te maken met behulp van AI, nog voordat het bij
de docent komt. Dit zorgt ervoor dat een leerling soms zelf al de vraag weet
te beantwoorden, en in andere gevallen wordt de interactie met de docent een
stuk efficiÃ«nter doordat de vragen specifieker zijn. 