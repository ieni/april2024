# Semantic Waves in je les

*Het inzetten van "Semantic Waves" bij het doceren van complexe informatica- en
digitale geletterdheidsconcepten*

**Jasper Dukers (UvA)**

*De presentatie vind je [hier](https://docs.google.com/presentation/d/1Zf_wLYLgstSCs1EJQlYyAnasgvdZcGU7FxSLcIQypqU/edit?usp=sharing)*

Een van de grootste uitdagingen die wij als docenten ervaren, is het
overbrengen van complexe concepten zoals recursie, algoritmes, of constructies
zoals een "while loop". Voor een ervaren programmeur draagt een term als
"while loop" nauwkeurige, diepgaande technische details en betekenis. Voor een
leerling kan deze term echter abstract lijken, waardoor er een significant
risico bestaat op het ontwikkelen van misconcepties tijdens het leerproces.

In deze workshop ontdek je wat semantische golven zijn en hoe je deze theorie
kunt toepassen om je onderwijspraktijk te verrijken.

Je verkrijgt inzicht in de redenen waarom bepaalde lesactiviteiten effectief
zijn en andere niet, en leert hoe je met relatief eenvoudige aanpassingen je
lessen kunt verbeteren.

Deze workshop is waardevol voor zowel ervaren als beginnende informatica- en
digitale geletterdheidsdocenten die nog niet bekend zijn met het concept van
"Semantic Waves".

Zie ook het "Big book of Computing Pedagogy" (https://www.raspberrypi.org/hello-world),
pagina 46 e.v. en https://teachinglondoncomputing.org/semantic-waves/semantic-waves-tip9/.
