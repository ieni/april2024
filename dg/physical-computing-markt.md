# Physical Computing Markt

*Diverse docenten en gasten*

Op deze markt, waar je op elk moment kunt binnenlopen, vind je allerlei demonstraties
van Physical Computing opstellingen en materialen.
De docenten kunnen je allerlei tips geven hoe je deze in je eigen lessen kunt gebruiken.

Hier volgt later een beschrijving van de verschillende demonstraties.

- *Jochum van Weert* - simuleren van Arduino met AutoCAD
- *Ronald Leijtens* - robotica met micro:bit
- *Eelco Dijkstra* - physical computing met de micro:bit - van Lego tot Internet of Things
- *Rachel Zhang* (DFRobot)

## Snel aan de slag met Arduino via TinkerCAD

**Jochum van Weert**

De lol van het keuzedomein M: Physical Computing is natuurlijk het bouwen van
toffe toepassingen in de echte wereld met behulp van sensoren, actuatoren en
code.  Maar het gestoei met componenten, draadjes, breadboards en al dat
andere kan ook een drempel zijn om met het domein te beginnen of een
praktische beperking om er in de les en met name ook buiten de les door de
leerlingen aan te laten werken. Een hele goede hulp hierbij is de gratis
online simulatieomgeving Tinkercad. Dit is een erg uitgebreide tool waarin
schakelingen met bijvoorbeeld Arduino of Microbit volledig online in de
browser kunnen worden gemaakt en getest. Laagdrempelig en gemakkelijk om snel
dingen uit te proberen. Bovendien kan alles wat je in tinkercad bouwt daarna
gebruikt worden om het systeem in het echt te bouwen. 

Jochum gebruikt Tinkercad al een aantal jaar effectief in de les en laat je
graag de mogelijkheden en voordelen zien tijdens Physical Computing markt. [Al
zijn lesmateriaal en uitleg over zijn aanpak vind je hier.](https://informatica.sgdb.nl/index.php/overig/physical-computing-op-het-sgdb-i-i-conferentie)

:::{image} ../assets/arduino-tinkercad.png
:width: 700
:::

## Ronals Leijtens: drones en microbit robots 

Voor PO leerlingen (voor de introductiedagen) heeft Ronald een programma voor het
programmeren van drones. Leerlingen kunnen in een aantal stappen een drone programmeren
om daarmee een parcours af te leggen.

De VO-leerlingen informatica gaan met microbit robots aan de slag, 
en met andere microbit-opdrachten, onder andere om te oefenen met toestandsdiagrammen
(eindige automaten) - in het kader van het domein Grondslagen.

## Eelco Dijkstra: microbit programmeren met Python

Het lesmateriaal van het keuzedomein Physical computing is aangepast aan het gebruik
van Python voor de microbit. 
Dit materiaal is te vinden op: https://eelcodijkstra.github.io/pcbook/

Daarnaast zijn er leuke opdrachten voor de microbit met Python te vinden op:
https://eelcodijkstra.github.io/microbitbook/intro.html

Ook voor het Internet of Things kun je de microbit gebruiken, met Python:
https://eelcodijkstra.github.io/microbit-iot/intro.html


