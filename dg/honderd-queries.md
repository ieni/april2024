# Het 100 Queries project

**Maarten Sprenger (Slimzoeken.nu), Carsten Schnober**

*De presentatie vind je [hier](../assets/20240418-slimzoeken-100queries01.pdf).*

Voor ‘Slim Zoeken’ onderzochten Maarten Sprenger en Carsten Schnober de
kwaliteit en bruikbaarheid van de zoekresultaten in Google op honderd
uiteenlopende informatieve zoekopdrachten van kinderen van acht tot twaalf
jaar. Met dit project willen we enerzijds aantonen dat het een enorm
tijdverlies is voor kinderen om ze iets te laten googelen zonder verdere
begeleiding, en anderzijds een begin maken met het beantwoorden van de vraag
wat websearch waard is op dit moment is (zowel vanuit de kant van het aanbod
van webcontent als vanuit zoekmachine Google). We sluiten hiermee graag aan op
een opleving die we zien in de kritische benadering van websearch voor
gebruikers.

## Opzet van het project

Wij hebben voor dit onderzoek honderd zoekopdrachten (queries) gekozen uit een
a-selecte lijst met tweehonderd toevallige, authentieke zoekopdrachten van
basisschoolleerlingen. De queries zijn afkomstig van Wizenoze bv, met dank aan
Thijs Westerveld. Queries, resultaatpagina’s en bijbehorende bronnen zijn
ondergebracht in drie gerelateerde databases, waarin alle records werden
voorzien van labels over metadata, relevantie, kwaliteit en moederbedrijven.

## Test-project

Onze methode is ook te gebruiken voor andere doelgroepen, leeftijden,
zoekmachines of meer specifieke onderwerpen. Een onderdeel van het
kwalitatieve onderzoek was, metrics te bepalen om de kwaliteit van pagina’s
kwantitatief te benaderen via kenmerken zoals de hoeveelheid reclame en de
aanwezigheid van een about-pagina. Daarnaast is er ook een inschatting van de
bruikbaarheid voor de doelgroep, in dit geval basisschoolleerlingen, gegeven.
Dat is een combinatie van de leesbaarheid en verdere toegankelijkheid van
resultaatpagina’s.

## Presentatie

In onze presentatie van het 100 Queries Project willen we de voorlopige
resultaten tonen en onze aanpak bespreken.

We zijn benieuwd of we dit project met authentieke/relevante queries uit
andere (vak)gebieden kunnen herhalen. Met name bijvoorbeeld richting (V)MBO
Gezondheidszorg of Techniek.

## Maarten Sprenger

Maarten Sprenger is informatieprofessional, educatief redacteur en auteur van
twee Slim Zoeken boeken voor 8-14 jaar. Op dit moment werkt hij aan
[Slim3](https://www.slimzoeken.nu/slim3uitleg), begrijpelijke informatie over
online zoeken voor school, werk en thuis. Gratis openbaar toegankelijk voor
iedereen, in twee versies, voor 8-14 en voor 15+.

Maarten adviseerde van 2019 tot heden op verschillende momenten in het kader
de Actualisatie van de nieuwe Kerndoelen, zowel bij het vak Nederlands als bij
Digitale Geletterdheid.

[slimzoeken.nu](https://www.slimzoeken.nu/), 
[linkedin.com/in/msprenger](https://www.linkedin.com/in/msprenger/?locale=nl_NL)

## Carsten Schnober

Software engineer and Natural Language Processing (NLP) researcher met een kritische kijk op maatschappij en technologie.

[linkedin.com/in/carsten-s-a1aba020](https://www.linkedin.com/in/carsten-s-a1aba020/),
[esciencecenter.nl/team/carsten-schnober/](https://www.esciencecenter.nl/team/carsten-schnober/)
